---
layout: blog-entry
title:  "Alimentele dăunătoare dinţilor tăi. De ce trebuie să le eviţi."
short_description: Există produse care în ciuda gustului lor tentant şi irezistibil, pot constitui un pericol pentru dinţii tăi dacă sunt consumate in exces.
image: https://source.unsplash.com/xBTnaTgleQE
author: Dr. Julieta Răvnic
---

### Alimentele dăunătoare dinţilor tăi. De ce trebuie să le eviţi.

![](https://source.unsplash.com/xBTnaTgleQE)

> Există produse care în ciuda gustului lor tentant şi irezistibil, pot constitui un pericol pentru dinţii tăi dacă sunt consumate in exces.

* [DULCIURILE](red)

Cele lipicioase sunt şi cele mai periculoase: caramelele, jeleurile, acadelele. Acestea
rămân mai mult timp în contact cu dinţii tăi, fiind greu de îndepărtat de către salivă.
Bacteriile au astfel timp suficient pentru a transforma zaharurile în acizi şi a forma caria
dentară

Deşi nici *ciocolata* nu constituie un beneficiu, totuşi pericolul nu este chiar atât de mare,
aceasta putând fi spălată mai uşor de pe dinţi de către salivă.

Ce poţi tu face pentru a minimiza riscul reprezentat de acestea:

  * Consuma-le imediat după o masă (atunci secreţia salivară este încă crescută) şi
  nu între mese.
  * Bea multă apă după ele.
  * Periază dinţii (*ideal*).

* [CITRICELE ŞI SUCURILE LOR](red)

Deşi fac parte dintr-o dietă sănătoasă, trebuie să reţii că excesul lor este dăunător
dinţilor tăi. Acidul pe care-l conţin erodează smalţul dinţilor, făcându-l vulnerabil la
atacul cariogen.

Când bei suc de citrice poţi utiliza un pai, astfel încât să vină cât mai puţin în contact cu
dinţii.

>După consumul unor alimente acide aşteaptă 30 de minute înainte să realizezi periajul
dentar.

* [FRUCTELE USCATE](red)

Consumate în exces şi acestea pot avea un impact negativ asupra dinţilor, datorită
cantităţii mari de zahăr pe care o conţin şi a consistenţei gumoase.

Nu trebuie să renunţi de tot la acestea, doar să le consumi moderat şi să bei multă apă
după.

* [BĂUTURILE CARBOGAZOASE](red)

Mai bine le înlocuieşti cu apă. Zahărul şi acidul pe care le conţin dăunează smalţului tău dentar.
Băuturile cu cofeină, cum ar fi cola, îţi pot usca, de asemenea, cavitatea orală.

* [CHIPSURILE DE CARTOFI](red)

Pe lângă faptul că nu sunt bune pentru organism nu sunt bune nici pentru dinţi.

Reprezintă carbohidrați rafinați, iar multe studii au legat consumul ridicat al acestora de
inflamaţie ( vinovată în multe boli cronice, inclusiv boala parodontală). De altfel,
consistenţa lor îi face să rămănă blocaţi între dinţi după consum.

* [CAFEAUA](red)

Cafeaua are şi ea minusurile ei când vine vorba de dinţi. Băută în exces poate cauza
pete pe suprafaţa smalţului, care nu sunt uşor de îndepărtat în mod natural. În plus,
cantitatea de zahăr adăugată are şi ea efectele negative amintite mai sus.

* [ALCOOLUL](red)

Poate nu ştiai, dar alcoolul provoacă uscarea cavităţii orale, iar o cavitate uscată este
una predispusă cariilor dentare.

>Ca o ultimă idee, evită să spargi alimente tari între dinţi. Poţi să produci fractura
smalţului, dacă nu chiar a rădăcinii, riscând complicaţii şi chiar pierderea dintelui.
