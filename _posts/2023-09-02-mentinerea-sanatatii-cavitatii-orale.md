---
layout: blog-entry
title:  "Mentinerea Sanatatii Cavitatii Orale"
short_description: Cu toții vrem să ne menținem dinții naturali pe tot parcursul vieții sau măcar pentru o perioadă cât mai lungă de timp.
image: https://source.unsplash.com/c8mlkovOYB4
---

### Mentinerea Sanatatii Cavitatii Orale

![](https://source.unsplash.com/c8mlkovOYB4)

>Cu toții vrem să ne menținem dinții naturali pe tot parcursul vieții sau măcar pentru o perioadă cât mai lungă de timp.
Iar pentru asta avem nevoie sa-i ingrijim, atât pe ei cât şi ţesutul care îi susţine, adică gingia.
Dezvoltarea obiceiurilor potrivite și respectarea lor în mod regulat te va ajuta să-ţi atingi acest scop.

#### Iată câteva sfaturi utile pentru menținerea sănătății dinților tăi:

* [Periajul dentar.](blue)

Cea mai comună şi cunoscută metodă de îndepărtare a plăcii bacteriene acumulate pe parcursul zilei, 
prevenind astfel *caria dentară* şi *inflamaţia gingivală*.

Se realizează de *două ori pe zi (dimineaţa şi seara)*. Cel mai important este periajul de dinainte de culcare, 
deoarece în timpul nopții dinții noştrii sunt cei mai vulnerabili la atacul acid dat de bacteriile conţinute 
în placă.

Sunt suficiente doar *2-3* minute pentru a realiza un periaj eficient.

*Nu este recomandat să aplici presiune* în timpul periajului. Aceasta va duce la rănirea gingiilor tale.

Dar un periaj corect necesită şi o tehnică corectă. În imaginile de mai jos vei putea vedea schematizat acest lucru.

>Ţine minte! Pe feţele laterale ale dinţilor vei merge întotdeauna cu periuţa de la
roşu(gingie) la alb(dinte) în sens vertical. O mişcare orizontală doar va „plimba”
bacteriile pe dinţii tăi. Pe de altă parte, pe suprafeţele dinţilor pe care mesteci sunt
acceptate mişcările orizontale.

După periajul dinţilor *periază şi limba*. Bacteriile se pot afla şi la nivelul acesteia.

La finalul periajului *doar scuipă excesul de pastă şi nu clăti*. Dacă clăteşti, fluorul din
pasta de dinţi nu îşi va face la fel de bine treaba.

#### Mjiloacele auxiliare de igienă orală.

Majoritatea pacienţilor tiind să creadă ca periajul dentar este suficient. Însă, lucrurile nu
stau tocmai aşa. Există pe piaţă mijloace menite să aducă un plus de beneficiu igienei tale orale.

* [Aţa dentară.](blue)

Un mijloc eficient de a curăţa zonele greu accesibile, mai exact zonele “dintre dinţi” 
unde rămân cantonate cele mai multe resturi alimentare de care nici nu îţi dai seama.

Este un produs pe care, asemenea periuţei dentare, îl poţi găsi în orice supermarket şi la un
preţ accesibil.

* [Periuţele interdentare.](blue)

După cum şi denumirea, sunt destinate tot curăţirii “zonelor dintre dinţi”, 
deci practic reprezintă o alternativă la aţa dentară. La fel de accesibile, pot
fi găsite în mai multe variante de mărimi, potrivite dinţilor tăi. De asemenea, sunt
extrem de benefice pacienţilor purtători de aparate ortodontice fixe.

* [Apa de gură.](blue)

Un alt mijloc auxiliar utilizat la sfârşitul periajului, destinat igienei
cavităţii tale orale prin calităţile sale antibacteriene.

>În niciun caz apa de gură nu va înlocui periajul dentar şi utilizarea aţei, respectiv
periuţei interdentare.

Pentru a te ajuta să-ţi îmbunătăţeşti tehnica de periaj, să utilizezi corect mijloacele
auxiliare de igienă orală şi pentru orice alte întrebări te aşteptăm cu drag la un control la
clinică.