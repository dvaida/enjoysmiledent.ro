---
layout: blog-entry
title:  "Alimentaţie sănătoasă. Dinţi sănătoşi."
short_description: Se spune că eşti ceea ce mănânci. Iar asta se vede şi în cazul dinţilor tăi.
image: https://source.unsplash.com/IGfIGP5ONV0
author: Dr. Julieta Răvnic
---

### Alimentaţie sănătoasă. Dinţi sănătoşi.

![](https://source.unsplash.com/IGfIGP5ONV0)

> Se spune că eşti ceea ce mănânci. Iar asta se vede şi în cazul dinţilor tăi.
Să ai grijă de dinţii tăi nu înseamnă doar o igienă orală bună, vizite periodice la medicul
stomatolog şi evitarea alimentelor bogate in zahăr. Înseamnă şi asigurarea unui suport
nutritiv adecvat acestora, cât şi gingiilor şi osului care-i susţine.

#### Iată o listă cu alimentele care iţi menţin dinţii puternici şi sănătoşi:

* [LACTATELE](blue)

  * Iaurtul, Laptele, Brânzeturile sunt alimente care conţin un nivel crescut
    de calciu.
    Benefic pentru întărirea dinţilor şi oaselor, calciul are rol şi în
    remineralizarea smalţului
  * Pe lângă asta, iaurtul conţine şi probiotice care îmbunătăţesc sănătatea
    orală, iar prin efectele sale naturale de deodorizare pot înlătura respiraţia
    urât mirositoare.

* [FRUCTELE ŞI LEGUMELE](blue)

  * Bogate în fibre,vitamine şi antioxidanţi, aceste alimente stimulează secreţia
    salivară în timpul consumului lor, ajutând la autocurăţirea dinţilor şi la neutralizarea
    mediului acid din cavitatea bucală dat de bacterii. Astfel, este redus riscul cariilor şi a
    afecţiunilor gingivale.

  * *Verdeţurile (salata verde, mărarul, spanacul, pătrunjelul)* contribuie la
    prospeţimea cavităţii orale. Fibrele conţinute in brocoli reduc inflamaţia în
    ţesutul gingival.
  * Aportul de vitamina C este şi el esenţial, aşa că nu exclude *căpşunii,
    merişoarele, portocalele, kiwi, merele, perele*. Acestea sunt o alternativă
    bună atunci când ţi-e poftă de ceva dulce. Sunt bogate în antioxidanţi.
  * Datorită masticaţiei active de care necesită poţi considera *merele şi morcovii*
    “periuţe de dinţi naturale”. Acestea stimulează secreţia salivară şi protejează
    smalţul dinţilor tăi.
  * *Stafidele*, încărcate cu antioxidanţi ajută la prevenirea afecţiunilor gingivale.
    De asemenea, au un conţinut crescut de Calciu.

* [NUCI, MIGDALE, SEMINŢE](blue)

Dacă simţi nevoia de ceva crocant apeleză la aceste alimente bogate în proteine,
fofsor şi magneziu. Stimulează secreţia salivară şi contribuie la sănătatea dinţilor
tăi.

* [CARNEA SLABĂ, PEŞTELE](blue)

Furnizează proteine şi fosfor, esenţiale pentru sănătatea dentară şi întărirea
oaselor. Uleiurile Omega-3 conţinute mai ales in somon ajută la prevenirea
afecţiunilor gingivale.

* [APA](blue)

  * Cea mai sănătoasă şi simplă băutură pentru sănătatea dinţilor tăi şi a întregului
    organism până la urmă.
  * Nu conţine zahăr.
  * Dacă conţine fluor cu atât mai bine deoarece protejează împotriva cariilor
    dentare.
  * Înlătură resturile alimentare de pe dinţi şi limbă.
  * Menţine saliva la un nivel ridicat ,contribuind la autocurăţire şi la un ph
    neutru.

* [CEAIUL VERDE SAU NEGRU](blue)

Ambele conţin polifenoli, substanţă ce ajută la prevenirea creşterii bacteriilor în
cavitatea orală

>Aceste alimente ar trebui să fie consumate cu regularitate nu doar de adulţi, ci mai ales
 de catre copii, a căror organism în creştere are atât de mare nevoie de aceşti nutrienţi.